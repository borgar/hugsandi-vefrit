Title: Breytingar á sagnfræðinámi — tilkynning frá ritstjórn
Slug: breytingar-a-sagnfraedinami-tilkynning-fra-ritstjorn
Date: 2005-11-28 19:51:00
UID: 21
Lang: is
Author: Hrafnkell Lárusson
Author URL: 
Category: Frá ritstjórn, Sagnfræði
Tags: nám, Háskóli Íslands, sagnfræðiskor

Í dag var í stofu 101 í Odda haldinn kynningar- og umræðufundar um nýja námsskipan til BA-prófs í sagnfræði við Háskóla Íslands sem nú er í undirbúningi. Það var sagnfræðiskor HÍ sem stóð að fundinum en til hans var boðið félagsmönnum Sagnfræðingafélagsins og Fróða, félags sagnfræðinema, ásamt kennurum í sagnfræðiskor.

Kennarar í sagnfræðiskor hafa unnið að endurskoðun náms í sagnfræði um nokkurt skeið og er stefnt að því að ný námsskipan á BA-stigi komist til framkvæmda á næsta háskólaári. Tillögur sem undirbúningsnefnd hefur lagt fram voru kynntar og ræddar á fundinum. Frummælendur voru Sveinbjörn Rafnsson, prófessor, Guðmundur Jónsson, prófessor, Páll Björnsson, lektor við Háskólann á Akureyri, Hrafnkell Lárusson, MA-nemi í sagnfræði og Jóhann Hjalti Þorsteinsson, BA-nemi í sagnfræði.

Fundurinn hófst á því að Sveinbjörn og Guðmundur gerðu grein fyrir þeim breytingum sem stendur til að ráðast í. Í kjölfarið fylgdu erindi frá hinum frummælendunum þremur þar sem þeir ræddu tillögurnar, m.a. í samhengi við ríkjandi námsskipun í sagnfræðiskor HÍ.

_Hugsandi_ mun helga þessa viku þessum kynningarfundi. Í dag birtir _Hugsandi_ samantekt Guðmundar Jónssonar á fyrirhuguðum breytingum. Næstu daga væntum við svo að geta birt framsöguerindi þeirra Páls, Hrafnkels og Jóhanns Hjalta.

Við hvetjum fólk til að segja sínar skoðanir á tillögunum, erindunum og öðru þessu tengdu á athugasemdakerfi vefritinsins.

Með góðum kveðjum.  
Hrafnkell og Unnur María,  
ritstjórar _Hugsandi._
