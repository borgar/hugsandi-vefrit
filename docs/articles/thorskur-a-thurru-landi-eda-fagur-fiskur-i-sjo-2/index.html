<!DOCTYPE html>
<html lang="is"> 
<head>
  <title>Þorskur á þurru landi eða fagur fiskur í sjó? – Hugsandi</title>
  <meta charset=UTF-8>

  <link rel="start" href="/" title="Hugsandi"> 
  <link rel="index" href="/" title='Hugsandi'>
  <link rel="stylesheet" href="/theme/style.css">
  <link rel="alternate feed" type="application/rss+xml"  href="/feed/">
  <link rel="alternate feed" type="application/atom+xml" href="/feed/atom/">

  <meta name="viewport" content="width=device-width, initial-scale=1.0, viewport-fit=contain">
  <meta name="theme-color" content="#ffffff">
  <meta name="referrer" content="always">
  <meta name="robots" content="index, follow">
  <meta property="og:site_name" content="Hugsandi">
  
<meta name="title" content="Þorskur á þurru landi eða fagur fiskur í sjó? – Hugsandi">
<meta property="og:title" content="Þorskur á þurru landi eða fagur fiskur í sjó? – Hugsandi">
<meta property="twitter:title" content="Þorskur á þurru landi eða fagur fiskur í sjó?">
<meta name="description" content="Þróunar­&amp;shy;sam­&amp;shy;starf Þróunar&amp;shy;­sam­&amp;shy;vinnu­&amp;shy;stofnunar Íslands (ÞSSÍ) við Malaví má rekja aftur til ársins 1989 og tengist það í byrjun stuðningi Norðurlanda við almennt …">
<meta property="og:description" content="Þróunar­&amp;shy;sam­&amp;shy;starf Þróunar&amp;shy;­sam­&amp;shy;vinnu­&amp;shy;stofnunar Íslands (ÞSSÍ) við Malaví má rekja aftur til ársins 1989 og tengist það í byrjun stuðningi Norðurlanda við almennt …">
<meta name="twitter:description" content="Þróunar­&amp;shy;sam­&amp;shy;starf Þróunar&amp;shy;­sam­&amp;shy;vinnu­&amp;shy;stofnunar Íslands (ÞSSÍ) við Malaví má rekja aftur til ársins 1989 og tengist það í byrjun stuðningi Norðurlanda við almennt …">
<meta name="author" content="Hilmar Magnússon">
<meta property="article:author" content="Hilmar Magnússon">

<meta property="og:type" content="article">
<meta property="article:published_time" content="2007-03-29T11:00:00.000Z">
<meta property="og:image" content="/articles/thorskur-a-thurru-landi-eda-fagur-fiskur-i-sjo-2/329.jpg">


</head>

<body class="single">
<div id="top">

<header>
<h1><a href="/" rel="home">Hugsandi</a></h1>
<small class="aux">&mdash; Beint í <a href="#pages">leiðarkerfi</a></small>
<hr class="aux"> 
</header> 

<section id="main">




<article id="thorskur-a-thurru-landi-eda-fagur-fiskur-i-sjo" lang="is">

  <h1><a href="/articles/thorskur-a-thurru-landi-eda-fagur-fiskur-i-sjo-2/" rel="bookmark">Þorskur á þurru landi eða fagur fiskur í sjó?</a></h1>

  
  <h2 class="subtitle">
    
      

<span class="part">
Annar
hluti af
tveimur
</span>


    
  </h2>
  

  <p class="meta">
    
<span class="authors">
  
  <a href="/author/hilmar-magnusson/" class="author">Hilmar Magnússon</a>
  
  
</span>

    <i class="aux">–</i>
    <time class="date" title="Birting" datetime="2007-03-29">29. mars 2007</time>
  </p>

  <p><img src="/articles/thorskur-a-thurru-landi-eda-fagur-fiskur-i-sjo-2/334.jpg" alt="Malaví - kort"></p>
<p>Þróunar­&shy;sam­&shy;starf Þróunar&shy;­sam­&shy;vinnu­&shy;stofnunar Íslands (ÞSSÍ) við Malaví má rekja aftur til ársins 1989 og tengist það í byrjun stuðningi Norðurlanda við almennt sam&shy;starfs&shy;verk&shy;efni ríkja í sunnanverðri Afríku - skammstafað SADC. Í fyrri hluta þessarar greinar var gefin innsýn í fiski&shy;mála&shy;verk&shy;efni ÞSSÍ og starfið í Malaví. Því er rétt að líta á aðferða&shy;fræðina í þróunar&shy;sam&shy;vinnunni. Hér á eftir verða bornar saman helstu nálganir og kenningar í faginu og þær settar í samhengi við vinnulag stofnunar&shy;innar og það sem tíðkast í þessum málum fyrir utan lands&shy;steinana.</p>
<h3 id="viðhorf-og-kenningar---verkefnanálgun">Viðhorf og kenningar - verk&shy;efna&shy;nálgun</h3>
<p>Í þessu sambandi ber fyrst að geta þess að ÞSSÍ hefur frá upphafi unnið á grunni svokallaðrar verk&shy;efna&shy;nálgunar (project-wide approach). Þessi nálgun í þróunarstarfi felur í sér að aðstoðinni er varið í einstök afmörkuð verkefni á þeim sviðum sem stofnunin vinnur með.<sup id="fnref:17"><a href="#fn:17" rel="footnote">17</a></sup></p>
<p>Kostirnir við þessa nálgun eru þeir helstir að verkefnin eru skýrt afmörkuð og þeim stjórnað af þeirri stofnun sem í hlut á. Þannig getur hún sjálf valið þá ráðgjafar- og fram&shy;kvæmdar&shy;aðila sem koma eiga að verkefninu. Öll umsýsla, greiðslur og bókhald fara einnig fram samkvæmt skilmálum stofnunar&shy;innar og hún á því auðvelt um vik með að tryggja að fjármagnið lendi ekki í röngum höndum í sam&shy;starfs&shy;landinu. Jafnframt er tryggt að stofnunin hafi góða yfirsýn yfir stjórn og ábyrgð framkvæmdanna og þess fjármagns sem í þær fer.<sup id="fnref:18"><a href="#fn:18" rel="footnote">18</a></sup></p>
<p>Á níunda áratug síðustu aldar fór að bera á gagnrýni á þessa nálgun. Fólst hún meðal annars í því að nálgunin tæki ekki nógsamlegt tillit til heildar&shy;að&shy;stæðna í sam&shy;starfs&shy;löndunum eða stefnu ríkisstjórna þeirra. Einnig þótti samræmingu skorta á milli þeirra stofnana sem voru í stuðningi við einstök verkefni innan sömu geira. Verk&shy;efna&shy;nálgunin þótti því ómarkviss og ekki til þess fallin að ná nægilega góðum og varanlegum árangri.<sup id="fnref:19"><a href="#fn:19" rel="footnote">19</a></sup> </p>
<p>Ekki er nóg með að einstök verkefni þyki í þessu tilliti hafa tilhneigingu til að vera í of litlum tengslum við þá heildar&shy;stefnu sem mörkuð hefur verið í viðkomandi geira. Fleiri gallar hafa verið tíndir til. Verkefnin snúast oft um fjárfestingar í mannvirkjum og þjálfun, en ekki rekstur og viðhald. Því er hætta á að þeim sé ekki fylgt eftir af heimamönnum þegar þróunar&shy;stofnunin er farin. Þegar kemur að yfirtöku heima&shy;landsins á verkefni sem það hefur jafnvel mjög takmarkað komið að sjálft, fer málið einnig að snúast um eignarhald á því og hver það er sem hefur leitt það. Þarna getur sá kostur sem annars felst í algjörri verk&shy;efna&shy;stýringu þróunar&shy;stofnunar&shy;innar farið að snúast upp í andverfu sína.<sup id="fnref:20"><a href="#fn:20" rel="footnote">20</a></sup></p>
<h3 id="viðhorf-og-kenningar---geiranálgun">Viðhorf og kenningar - geiranálgun</h3>
<p>Geiranálgun (sector-wide approach) þykir taka betur á þessu vandamáli. Nálgunin snýst um heildar&shy;stuðning stofnana innan fárra geira í samstarfs&shy;löndunum og horfið er frá stuðningi við lítil og afmörkuð verk&shy;efni.<sup id="fnref:21"><a href="#fn:21" rel="footnote">21</a></sup> Í stað þess er byggt á heildar&shy;lausnum í formi mark&shy;miða&shy;setningar, áætlana&shy;gerðar, uppbyggingar og rekstrar og starfinu beint að þeim lang&shy;tímamark&shy;miðum sem heimamenn sjálfir hafa sett sér.<sup id="fnref:22"><a href="#fn:22" rel="footnote">22</a></sup></p>
<p>Kostir þessarrar nýju stefnu eru einfaldari starfsemi stofnana í sam&shy;starfs&shy;löndunum og minni stjórnunar&shy;þörf þeirra. Þessi nálgun leggur einnig meiri stjórnunar- og fjár&shy;hags&shy;ábyrgð í hendur sam&shy;starfs&shy;landanna og er það lykilatriði. Þetta atriði er nefnilega talið stuðla að og auka eignarhald (ownership) stjórnvalda í sam&shy;starfs&shy;löndunum á þróunar&shy;við&shy;fangs&shy;efnunum.<sup id="fnref:23"><a href="#fn:23" rel="footnote">23</a></sup> Þetta aukna eignarhald leiðir svo aftur til þess að líkurnar á að verkefnin verði árangursrík og sjálfbær vaxi.<sup id="fnref:24"><a href="#fn:24" rel="footnote">24</a></sup></p>
<p>Gallar geira&shy;nálgunarinnar eru einkum þeir að erfiðara er fyrir þróunar&shy;sam&shy;vinnu&shy;stofnanir að fylgjast með ráðstöfun þess fjár sem veitt er til verkefnanna. Þetta getur skapað meiriháttar spennu á milli þeirra og ríkis&shy;stjórna þeirra sam&shy;starfs&shy;landa þar sem spilling ríður húsum og stjórnsýsla er veik. Þá getur það gerst að aðstoðin fari í súginn og skili nánast engu.<sup id="fnref:25"><a href="#fn:25" rel="footnote">25</a></sup></p>
<h3 id="viðhorf-og-kenningar----samþætting">Viðhorf og kenningar -  samþætting</h3>
<p><img src="/articles/thorskur-a-thurru-landi-eda-fagur-fiskur-i-sjo-2/333.jpg" alt="the warm heart of Africa"></p>
<p>Þriðja hugtakið sem vert er að nefna þegar rætt er um viðhorf og kenningar er hugtakið samþætting (main&shy;streaming). Þetta hugtak hefur fengið mikið rými innan þróunar&shy;sam&shy;félagsins undanfarið og fléttast inn í þær skipu&shy;lags&shy;breytingar sem hafa orðið í átt að geirabundinni aðstoð. Hugtakið á sér þó nokkra sögu og er sprottið upp úr gagnrýni á að þróunar&shy;verk&shy;efni tækju ekki tillit til allra hópa samfélagsins, væru einangruð, sundurlaus, til&shy;viljana&shy;kennd og hálfpartinn eins og álfar út úr hól.</p>
<p>Femínistar hafa hér dregið vagninn og krafist þess að jafn&shy;réttis&shy;sjónar&shy;mið væru ekki einungis samþætt þróunar&shy;starfi, heldur almennum mark&shy;miða&shy;setningum ríkja heims. Þetta þýðir einfaldlega að kynjavíddin sé allsstaðar nálæg, taki á öllum þáttum þróunar&shy;starfsins og móti inntak, aðferðir og afrakstur vinnunnar. Þannig verði komið í veg fyrir aðferðir sem snúa að sértækum aðgerðum í þágu kvenna eða karla. </p>
<p>Sam&shy;þættingar&shy;mark&shy;mið hafa verið mikilvægur hluti í endurskoðun þróunarstarfs liðinna ára og eru notuð á tvennum vígstöðvum: inni í stofnununum sjálfum og á vettvangi. Nú er einnig svo komið að langflestar þróunar&shy;stofnanir setja skilyrði um samþættingu fyrir aðstoðinni og þær kröfur takmarkast ekki við kynja&shy;sjónar&shy;mið. Hér er nefnilega líka tekið á lýðræði, mannréttindum og umhverfi, svo eitthvað sé nefnt.<sup id="fnref:26"><a href="#fn:26" rel="footnote">26</a></sup></p>
<h3 id="breyttar-aðferðir---hvar-stöndum-við-gagnvart-umheiminum">Breyttar aðferðir - hvar stöndum við gagnvart umheiminum?</h3>
<p>Bæði al&shy;þjóða&shy;stofnanir og einstök ríki hafa undanfarið gjörbreytt afstöðu sinni til þróunar&shy;að&shy;stoðar. Norðurlöndin hafa verið í forystu um þessar breytingar og lagt þunga áherslu á þær. Flestir hafa tekið upp geiranálgun í starfi sínu og leggja nú áherslu á virka þátttöku og forystu sam&shy;starfs&shy;landanna, í samræmi við þá stefnu sem viðkomandi lönd sjálf hafa markað sér. Aðstoðar&shy;landið hefur þó alltaf í hendi sér hvort aðstoð sé veitt eða ekki, því stefnu móttöku&shy;landsins þarf að samþykkja og meta hvort það sé fært um að standa að framkvæmd að&shy;stoðar&shy;innar. Þessi vinnubrögð kalla á nánara samráð milli þróunarlanda, stuðnings&shy;landa og alþjóða&shy;stofnana. Einnig reyna þau á trausta stjórn við&shy;töku&shy;landanna og ættu þannig að vera hvati til þess að efla hana enn frekar.<sup id="fnref:27"><a href="#fn:27" rel="footnote">27</a></sup></p>
<p>Þótt íslensk þróunar&shy;samvinna hafi hingað til aðallega falist í verk&shy;efna&shy;bundinni aðstoð, hefur í vaxandi mæli verið tekið mið af heildar&shy;áætlunum í þeim geirum sem hún styður í hverju landi.<sup id="fnref:28"><a href="#fn:28" rel="footnote">28</a></sup> Ekki er þó gert ráð fyrir að ÞSSÍ hverfi frá einstökum verkefnum til aðstoðar við heila málaflokka eða atvinnu&shy;greinar og að baki þeirri stefnu liggja ekki flókin rök. Til að aðstoðarinnar geti gætt innan heilla atvinnu&shy;greina, þ.m.t. fiskveiða og vinnslu, er hún einfaldlega alltof smá í sniðum.<sup id="fnref:29"><a href="#fn:29" rel="footnote">29</a></sup></p>
<p>Hins vegar er það stefna ÞSSÍ að taka í auknu mæli þátt í samræmingu þróunarstarfs á alþjóða&shy;vett&shy;vangi, kynna sér þróunar&shy;áætlanir og reyna að tryggja að þróunar&shy;sam&shy;starfið sé á forsendum sam&shy;starfs&shy;landsins. Hún mun einnig reyna að tryggja að þeir hópar sem þróunar&shy;starfið snertir, taki virkan þátt í undirbúningi og framkvæmd verkefna í anda svokallaðrar þátt&shy;töku&shy;nálgunar (participatory approach). Með þessum aðgerðum á að tryggja að eignarhald á verkefnum ÞSSÍ færist yfir til sam&shy;starfs&shy;landanna.<sup id="fnref:30"><a href="#fn:30" rel="footnote">30</a></sup></p>
<p>Þá hefur ÞSSÍ farið að fordæmi flestra annarra systur&shy;stofnana og hafið vinnu með sam&shy;þættingar&shy;mark&shy;mið í verkefnum sínum, aðallega á sviði jafn&shy;réttis&shy;mála.<sup id="fnref:31"><a href="#fn:31" rel="footnote">31</a></sup> Greinilegur vilji er til halda þeim markmiðum á lofti, þar sem hnykkt var enn frekar á þessari stefnu í riti utan&shy;ríkis&shy;ráðu&shy;neytisins um stefnumið Íslands í þróunar&shy;samvinnu frá árinu 2005.<sup id="fnref:32"><a href="#fn:32" rel="footnote">32</a></sup> </p>
<h3 id="niðurstöður---fiskimálaverkefnin-í-malaví-metin-í-ljósi-kenninganna">Niðurstöður - fiski&shy;mála&shy;verkefnin í Malaví metin í ljósi kenninganna</h3>
<p><img src="/articles/thorskur-a-thurru-landi-eda-fagur-fiskur-i-sjo-2/332.jpg" alt="Fiskimenn við róður"></p>
<p>Eftir samanburðinn á framan&shy;greindum nálgunum og kenningum er fróðlegt að bakka aðeins og líta á nokkur af  fiski&shy;mála&shy;verk&shy;efnunum í Malaví í nýju ljósi.</p>
<p>Sé SADC-fisk&shy;veiði&shy;verk&shy;efnið skoðað vekur strax athygli hversu lítinn áhuga SADC-ríkin sjálf sýndu því og hvernig það lenti nánast að öllu leyti á starfsfólki ÞSSÍ. Hér gætu neikvæðir þættir verk&shy;efna&shy;nálgunar verið að verki, svo sem að stefna viðkomandi ríkja hafi ekki verið höfð nægjanlega að leiðarljósi við sköpun verkefnisins eða að þátttaka heimamanna hafi ekki verið næg strax á fyrstu stigum og þar af leiðandi leitt til áhugaleysis varðandi eignarhald að verkefninu.</p>
<p>Í út&shy;tektar&shy;skýrslum um Malaví&shy;vatns&shy;verk&shy;efnið er ÞSSÍ hrósað fyrir tæknihliðina sem og góða skilgreiningu á hlutverkum í samstarfinu við NDF.<sup id="fnref:33"><a href="#fn:33" rel="footnote">33</a></sup> Verkefnið virðist því vera skýrt afmarkað, sem er einn af styrkleikum verk&shy;efna&shy;nálgunar. Á seinni stigum fer þó starfsemi fisk&shy;rann&shy;sóknar&shy;stöðvarinnar og útgerð rann&shy;sóknar&shy;skipsins mjög halloka og gerist það eftir að ÞSSÍ afhendir heimamönnum verk&shy;efnið.<sup id="fnref:34"><a href="#fn:34" rel="footnote">34</a></sup> Hér gæti aftur verið um að ræða vandamál varðandi eignarhald og eftirfylgni í verk&shy;efna&shy;nálgun.</p>
<p>Starfsemin í Bunda háskóla, þar sem stuðningur ÞSSÍ er við fisk&shy;eldis&shy;deild, gengur nokkuð vel. Það sem lítur þó út fyrir að há verkefninu er að lítið fer fyrir fiskeldi í landinu að öðru leyti.<sup id="fnref:35"><a href="#fn:35" rel="footnote">35</a></sup> Þarna virðist því vanta tvennt: samræmingu milli mismunandi aðila innan ólíkra þátta fisk&shy;eldis&shy;geirans og heildarsýn fyrir atvinnu&shy;greinina, hugsanlega vegna ómarkvissrar verk&shy;efna&shy;nálgunar.</p>
<p>Þegar allt er tekið saman má glöggt sjá að ÞSSÍ hefur átt sína góðu og slæmu daga í starfinu í Malaví. Mikið af þeim neikvæðu atriðum sem hér hafa komið fram má líklega skrifa á vinnuaðferðir og undirbúning. Það sýnir sig þó líka að þær nálganir sem stofnunin hefur hingað til unnið eftir geta fyllilega átt við í sumum tilvikum og þá sérstaklega vegna smæðar stofnunar&shy;innar.</p>
<p>Greinilegt er líka að starfsemi stofnunar&shy;innar er núorðið í stöðugri endurskoðun og mikil vinna í gangi við að útvíkka kenningalegan þekkingar&shy;grunn. Þá er mjög jákvætt að sjá að hún virðist hafa fullan hug á að tileinka sér og vera ávallt með nútímaleg vinnubrögð og aðferðir á takteinum í starfi sínu. Það má því með nokkurri vissu segja að Þróunar&shy;sam&shy;vinnu&shy;stofnun Íslands sé enginn þorskur á þurru landi. Jafnvel má færa rök fyrir því að hún stefni á að verða fagur fiskur í sjó.</p>
<hr>
<h4 id="heimildir">Heimildir</h4>
<ul>
<li>Björn Dagbjartsson (2005). „Stuðningur ÞSSÍ við fiskimálaverkefni. Sögulegt yfirlit.“ <em>Þróunarmál. Fréttabréf um þróunarmál. Þróunarsamvinna í fiskimálum</em>, 32.hefti, 20.árg., bls.3-8. Reykjavík: Þróunarsamvinnustofnun Íslands.</li>
<li>Hermann Örn Ingólfsson &amp; Jónas H. Haralz (2003). <em>Ísland og þróunarlöndin. Álitsgerð um þróunarsamvinnu Íslands og þátttöku í starfi alþjóðastofnana</em> (skýrsla). [vantar útgáfustað]: [vantar útgefanda].</li>
<li>Sjöfn Vilhelmsdóttir (umsjón með útgáfu) (2005). <em>Stefna og verklag ÞSSÍ</em>. (bæklingur). Reykjavík: Þróunarsamvinnustofnun Íslands.</li>
<li>Utanríkisráðuneytið (2005). <em>Stefnumið Íslands í þróunarsamvinnu 2005-2009</em>. [vantar útgáfustað]: Utanríkisráðuneytið.</li>
<li>Valgerður Sverrisdóttir (2006). <em>Skýrsla Valgerðar Sverrisdóttur um utanríkis- og alþjóðamál. (Lögð fyrir Alþingi á 133.löggjafarþingi 2006-2007.)</em>. [vantar útgáfustað]: [vantar útgefanda].</li>
<li>Þórdís Sigurðardóttir (2002). „Ný sjónarmið í þróunarsamvinnu. Frá verkefnum til geirastuðnings og samþættingar.“ <em>Þróunarmál. Fréttabréf um þróunarmál. Líf og starf í Afríku</em>, 30.hefti, 17.árg., bls.19-21. Reykjavík: Þróunarsamvinnustofnun Íslands.</li>
</ul>


  
  <div class="footnotes">
  <hr>
  <h4 id="tilvisanir">Tilvísanir</h4>
  <ol start="17">
  
    <li id="fn:17">
      Sjöfn Vilhelmsdóttir 2005:21.
      <a href="#fnref:17" rev="footnote">↩</a>
    </li>
  
    <li id="fn:18">
      Þórdís Sigurðardóttir 2002:19.
      <a href="#fnref:18" rev="footnote">↩</a>
    </li>
  
    <li id="fn:19">
      Sjöfn Vilhelmsdóttir 2005:21.
      <a href="#fnref:19" rev="footnote">↩</a>
    </li>
  
    <li id="fn:20">
      Þórdís Sigurðardóttir 2002:19.
      <a href="#fnref:20" rev="footnote">↩</a>
    </li>
  
    <li id="fn:21">
      Sjöfn Vilhelmsdóttir 2005:20.
      <a href="#fnref:21" rev="footnote">↩</a>
    </li>
  
    <li id="fn:22">
      Þórdís Sigurðardóttir 2002:19.
      <a href="#fnref:22" rev="footnote">↩</a>
    </li>
  
    <li id="fn:23">
      Sjöfn Vilhelmsdóttir 2005:20.
      <a href="#fnref:23" rev="footnote">↩</a>
    </li>
  
    <li id="fn:24">
      Þórdís Sigurðardóttir 2002:19-20.
      <a href="#fnref:24" rev="footnote">↩</a>
    </li>
  
    <li id="fn:25">
      Sjöfn Vilhelmsdóttir 2005:20.
      <a href="#fnref:25" rev="footnote">↩</a>
    </li>
  
    <li id="fn:26">
      Þórdís Sigurðardóttir 2002:20.
      <a href="#fnref:26" rev="footnote">↩</a>
    </li>
  
    <li id="fn:27">
      Hermann Örn Ingólfsson &amp; Jónas H. Haralz 2003:9-10.
      <a href="#fnref:27" rev="footnote">↩</a>
    </li>
  
    <li id="fn:28">
      Þórdís Sigurðardóttir 2002:21.
      <a href="#fnref:28" rev="footnote">↩</a>
    </li>
  
    <li id="fn:29">
      Hermann Örn Ingólfsson &amp; Jónas H.Haralz 2003:9-10.
      <a href="#fnref:29" rev="footnote">↩</a>
    </li>
  
    <li id="fn:30">
      Sjöfn Vilhelmsdóttir 2005:15.
      <a href="#fnref:30" rev="footnote">↩</a>
    </li>
  
    <li id="fn:31">
      Þórdís Sigurðardóttir 2002:21.
      <a href="#fnref:31" rev="footnote">↩</a>
    </li>
  
    <li id="fn:32">
      Utanríkisráðuneytið 2005:18.
      <a href="#fnref:32" rev="footnote">↩</a>
    </li>
  
    <li id="fn:33">
      Hermann Örn Ingólfsson &amp; Jónas H. Haralz 2003:43-44.
      <a href="#fnref:33" rev="footnote">↩</a>
    </li>
  
    <li id="fn:34">
      Hermann Örn Ingólfsson &amp; Jónas H. Haralz 2003:43-44.
      <a href="#fnref:34" rev="footnote">↩</a>
    </li>
  
    <li id="fn:35">
      Hermann Örn Ingólfsson &amp; Jónas H. Haralz 2003:45.
      <a href="#fnref:35" rev="footnote">↩</a>
    </li>
  
  </ol>
  </div>
  


  <section class="meta">
    
    <div class="parts">
      <h4>Greinin er í 2 hlutum:</h4>
      <ol>
        <li>
          <a href="/articles/thorskur-a-thurru-landi-eda-fagur-fiskur-i-sjo/">
            
              

<span class="part">
Fyrsti
hluti af
tveimur
</span>


            
          </a>
        </li>
        <li>
          <a href="/articles/thorskur-a-thurru-landi-eda-fagur-fiskur-i-sjo-2/">
            
              

<span class="part">
Annar
hluti af
tveimur
</span>


            
          </a>
        </li></ol>
    </div>
    

    
    <div class="categories">
      <h4>Flokkar</h4>
      <ul>
        <li><a rel="cat" href="/flokkur/stjornmalafraedi/">Stjórnmálafræði</a></li></ul>
    </div>
    



  </section>

</article>



<hr class="aux">
</section>


<footer>

<nav id="pages">
<h1>Aðrar síður á Hugsandi</h1>
<ul>

<li><a href="/ritsafn/">Ritsafn</a></li>



<li><a href="/ritstjornarstefna-hugsandi/">Ritstjórnarstefna</a></li>

</ul>
<hr class="aux">
</nav>

<div class="info">
ISSN: <a href="//www.issn.org/">1670-6668</a>.
</div>

</footer>

</div>

</body> 
</html>
