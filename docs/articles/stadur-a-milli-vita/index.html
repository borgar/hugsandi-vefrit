<!DOCTYPE html>
<html lang="is"> 
<head>
  <title>Staður á milli vita – Hugsandi</title>
  <meta charset=UTF-8>

  <link rel="start" href="/hugsandi-vefrit/" title="Hugsandi"> 
  <link rel="index" href="/hugsandi-vefrit/" title='Hugsandi'>
  <link rel="stylesheet" href="/hugsandi-vefrit/theme/style.css">
  <link rel="alternate feed" type="application/rss+xml"  href="/feed/">
  <link rel="alternate feed" type="application/atom+xml" href="/feed/atom/">

  <meta name="viewport" content="width=device-width, initial-scale=1.0, viewport-fit=contain">
  <meta name="theme-color" content="#ffffff">
  <meta name="referrer" content="always">
  <meta name="robots" content="index, follow">
  <meta property="og:site_name" content="Hugsandi">
  
<meta name="title" content="Staður á milli vita – Hugsandi">
<meta property="og:title" content="Staður á milli vita – Hugsandi">
<meta property="twitter:title" content="Staður á milli vita">
<meta name="description" content="Í vetur sem leið tók ég þátt í lítilli málstofu við fornleifa&amp;shy;fræðideild Háskólans í Tromsø þar sem tveir norskir fræði&amp;shy;menn, fornleifa&amp;shy;fræðingarnir …">
<meta property="og:description" content="Í vetur sem leið tók ég þátt í lítilli málstofu við fornleifa&amp;shy;fræðideild Háskólans í Tromsø þar sem tveir norskir fræði&amp;shy;menn, fornleifa&amp;shy;fræðingarnir …">
<meta name="twitter:description" content="Í vetur sem leið tók ég þátt í lítilli málstofu við fornleifa&amp;shy;fræðideild Háskólans í Tromsø þar sem tveir norskir fræði&amp;shy;menn, fornleifa&amp;shy;fræðingarnir …">
<meta name="author" content="Þóra Pétursdóttir">
<meta property="article:author" content="Þóra Pétursdóttir">

<meta property="og:type" content="article">
<meta property="article:published_time" content="2007-07-19T09:07:00.000Z">
<meta property="og:image" content="/hugsandi-vefrit/articles/stadur-a-milli-vita/407.jpg">


</head>

<body class="single">
<div id="top">

<header>
<h1><a href="/hugsandi-vefrit/" rel="home">Hugsandi</a></h1>
<small class="aux">&mdash; Beint í <a href="#pages">leiðarkerfi</a></small>
<hr class="aux"> 
</header> 

<section id="main">




<article id="stadur-a-milli-vita" lang="is">

  <h1><a href="/hugsandi-vefrit/articles/stadur-a-milli-vita/" rel="bookmark">Staður á milli vita</a></h1>

  
  <h2 class="subtitle">
    
      


    
  </h2>
  

  <p class="meta">
    
<span class="authors">
  
  <a href="/hugsandi-vefrit/author/thora-petursdottir/" class="author">Þóra Pétursdóttir</a>
  
  
</span>

    <i class="aux">–</i>
    <time class="date" title="Birting" datetime="2007-07-19">19. júlí 2007</time>
  </p>

  <p><img src="/hugsandi-vefrit/articles/stadur-a-milli-vita/415.jpg" alt="Pýramídinn á Svalbarða"></p>
<p>Í vetur sem leið tók ég þátt í lítilli málstofu við fornleifa&shy;fræðideild Háskólans í Tromsø þar sem tveir norskir fræði&shy;menn, fornleifa&shy;fræðingarnir Bjørnar Olsen og Hein Bjerk, kynntu sameigin&shy;legt rannsóknar&shy;verkefni sitt: <em>Pyramidens arkeo&shy;logi — trekk fra bio&shy;grafien til en russisk gruveby på Svalbard.</em> Málstofan var stutt, þótt hún drægist auðvitað á langinn eins og jafnan er hætt við, en hún fangaði mig engu að síður gjör&shy;samlega og að henni lokinni sat ég eftir með hugann fullan af hugmyndum, spurningum og tengingum. Mig langar hér, í stuttu máli, að kynna þetta verkefni — ævisögu Pýramídans — og þær spurningar sem Olsen og Bjerk velta fyrir sér, en jafnframt að hugleiða hvort þessar vanga&shy;veltur eigi ekki fullt erindi við okkur, íslenska forn&shy;leifa&shy;fræðinga og aðra menningar&shy;söguvita. </p>
<p>Pýramídinn (???) er yfirgefinn kolanámubær í Billefjord á Svalbarða, tæplega 200 km suður af höfuð&shy;staðnum Longyearbyen. Bærinn var stofnaður af Svíum árið 1910 en var seldur sovéska ríkis&shy;fyrir&shy;tækinu Trust Artikuglo sautján árum síðar. Næstu sjötíu árin var bærinn eins og hver annar sovétskur verkamannabær, eða allt þar til hann var yfir&shy;gefinn í skyndi af manni og mús árið 1998. Þegar best lét státaði bærinn af um eða yfir 1000 íbúum, aðallega námu&shy;verka&shy;mönnum á tíma&shy;bundnum samningum en einnig yfir&shy;mönnum eða öðrum hátt skrifuðum embættis&shy;mönnum og (a.m.k. um tíma) eigin&shy;konum þeirra og börnum. </p>
<p><img src="/hugsandi-vefrit/articles/stadur-a-milli-vita/407.jpg" alt="Pýramídinn á Svalbarða"></p>
<p>Þegar Pýramídinn var yfirgefinn árið 1998 var nánast allt skilið eftir — líkt og menn hefðu einfaldlega staðið upp frá borðum en skilið uppvaskið eftir til morguns. Pottablóm og krydd&shy;jurtir standa skrælnuð í gluggunum, hálftómar flöskur safna botnfalli á borðum, bækur ryk&shy;falla í hillum, og boltar liggja hreyfingar&shy;lausir á gólfi íþrótta&shy;hússins eins og þeim hafi síðast verið skotið í mark í gær. Pýramídinn er sann&shy;kallaður draugabær — hann hefur á að skipa öllu sem bæjum ber, nema að íbúana vantar.</p>
<p>Olsen og Bjerk dvöldu ásamt ljósmyndara í Pýra&shy;mídanum í vikutíma síðast&shy;liðið sumar og kynntu á fyrr&shy;nefndri málstofu afrakstur þeirrar dvalar í máli og myndum. Nálgun þeirra er af samtíðar&shy;forn&shy;leifa&shy;fræðilegum toga og kennilega grundvölluð m.a. í hugmyndum “sym&shy;metrískrar forn&shy;leifa&shy;fræði”. Kynning þeirra á efninu var engu að síður mjög yfir&shy;grips&shy;mikil og kom víða við enda virðast möguleikar á rann&shy;sóknar&shy;spurningum og vinklum nánast óendanlegir í þessu samhengi. Það sem mér þótti þó hvað áhuga&shy;verðast var þó umfjöllun þeirra um bíógrafíu bæjarins og samtvinnun hennar við spurningar um “myndun” fornleifa og menningararfs og skil&shy;greiningar, ímyndir og fram&shy;setningar okkar á þessum arfi. </p>
<p><img src="/hugsandi-vefrit/articles/stadur-a-milli-vita/416.jpg" alt="Pýramídinn á Svalbarða"></p>
<p>Við, vestrænir nútímamenn, erum flest með flokkunar&shy;áráttu — eða hreinsunar&shy;maníu eins og Bruno Latour myndi kannski kalla það. Samfélag manna greinum við frá náttúrunni; menn frá hlutum; efni frá anda; nútíð frá fortíð; líf frá dauða; konur frá körlum; okkur frá hinum o.s.frv. Allt hefur sinn rétta stað og tilvera okkar í efnis&shy;heiminum einkennist af því að viðhalda því kerfi — ruslið fer í tunnuna og hverfur okkur sjónum. Þessi árátta okkar er kannski einna greinilegust innan forn&shy;leifa&shy;fræði- og menningar&shy;sögu&shy;geirans, þar sem flækjur liðins tíma eru greiddar í sundur, mældar, og flokkaðar og hverjum hlut komið fyrir þar sem hann á heima. Steinn er greindur frá bronsi og brons frá járni, eldhús frá skála, smiðja frá útihúsi o.s.frv. Allt er hreinsað og pússað og komið fyrir í auð&shy;meltan&shy;legu, línu&shy;legu kerfi bakvið fægt gler. Í daglegri umgengni okkar við efnis&shy;heiminn er því lítil áskorun fólgin. Á meðan hlutirnir eru “eins og þeir eiga að vera” leiðum við hugann sjaldan að þeim. En líktog Bjerk og Olsen bentu á, og sýndu svo vel með stór&shy;kostlegum ljós&shy;myndum, er raunin hins vegar önnur þegar komið er inn í yfirgefinn bæ — skyndilega verður efnis&shy;heimurinn svo augljós, áþrengjandi, þrúgandi og á ákveðinn hátt ógnvekjandi. </p>
<p>Þetta gerist ekki síst vegna þess að við þessar aðstæður fær efnis&shy;heimurinn frjálsar hendur og ferli eins og niðurrif, grotnun og eyði&shy;legging fá að vinna óáreitt. Fyrr en varir er reiðan orðin að óreiðu þar sem öllu ægir saman. Hlutir falla og blandast saman, vefjast og hlykkjast hver um annan og sameinast í annarlega og ill&shy;skil&shy;greinan&shy;lega blendinga (hybrids); þak og veggir blandast gólfi, gleri, málningu og vegg&shy;fóðri, og innviðir bygginga, pípur, lagnir og stoðir bera sig framaní okkur. Á sama tíma ryður náttúran sér leið inn í byggingarnar, sem áður voru skýrt aðgreindar frá henni. Vatn seytlar um op og sprungur, gras grær á þaki og mosi á veggjum og gólfi. Fuglar koma sér fyrir í glugga&shy;kistum og þakbitum, flugur í gluggum og mýs í veggjum. Úr verður einn hræri&shy;grautur sem brýtur algerlega í bága við hið hefð&shy;bundna kerfi og mörkin milli aðgreindra flokka eins og náttúru og menningar verða fljótandi og óljós. </p>
<p><img src="/hugsandi-vefrit/articles/stadur-a-milli-vita/414.jpg" alt="Pýramídinn á Svalbarða"></p>
<p>Þær myndir sem við höfum yfirleitt í huga þegar talað er um forn&shy;leifar eða efnis&shy;legan menningararf eru ekki síður en annað undir áhrifum hreinsunar&shy;maníunnar. Við flest sjáum ekki fyrir okkur bæ eins og Pýra&shy;mídann, yfir&shy;gefnar loðnu&shy;bræðslur, eyði&shy;býli eða síldar&shy;vinnslur að hruni komnar. Menningarmin er ávöl og grasi gróin bunga eða mosa&shy;vaxin hleðsla útí túni. Hún er líkt og stein&shy;runnin, steríl og lokuð, og ógnar okkur ekki lengur með því að brjóta í bága við nútímalega (modern) hugsun okkar. Hún er ekki lengur í annarlegu og ill&shy;skil&shy;greinan&shy;legu ástandi á milli vita — heldur slétt, strokin og lyktarlaus fortíð án rusls eða niðurníðslu sem sker í auga.</p>
<p><img src="/hugsandi-vefrit/articles/stadur-a-milli-vita/411.jpg" alt="Pýramídinn á Svalbarða - Lenin vakir yfir"></p>
<p>Í dag er Pýra&shy;mídinn andstæða þessarar rómantísku og öguðu ímyndar og um leið er þessi bær ekki lengur full&shy;trúi mannlegs samfélags. Hann er hvorki né; ekki fortíð, ekki nútíð; ekki samfélag, ekki náttúra; ekki lifandi, ekki dauður. Eða væri kannski nær að segja að Pýra&shy;mídinn sé “bæði og”? Kannski það. Kannski er það einmitt í bæ eins og Pýra&shy;mídanum að við getum gert okkur grein fyrir því að það eru í rauninni engin skýr mörk á milli þessara and&shy;stæðu&shy;para sem öllu ráða í hugum okkar. Að þau eru í rauninni afkvæmi módernismans, okkar eigin til&shy;búningur, og í raun ekki annað en einskonar afstæðir við&shy;miðunar&shy;punktar, líkt og austur og vestur, til þess gerðir að skilja allt það sem gerist á sviðinu á milli þeirra.</p>
<p>Ég held það verði áhuga&shy;vert að fylgjast með Píra&shy;mídanum um ókomna framtíð og sjá hvernig náttúran vinnur smám saman á honum, vinnur landið aftur og umbreytir því í ... tja, kannski stein&shy;runnar og sterílar bungur sem falla okkur betur í geð. En spurningin er þá hvenær hættir staður að vera bein&shy;línis ógeðs&shy;legur og frá&shy;hrindandi, og verður í staðinn að fortíð — okkar fortíð?</p>
<small class="blurb">
Myndir sóttar 14.07.07 á slóðina: http://www.pvv.org/~bct/svalbard/imagepages/image25.htm
</small>

  


  <section class="meta">
    

    
    <div class="categories">
      <h4>Flokkar</h4>
      <ul>
        <li><a rel="cat" href="/hugsandi-vefrit/flokkur/fornleifafraedi/">Fornleifafræði</a></li>
        <li><a rel="cat" href="/hugsandi-vefrit/flokkur/mannfraedi/">Mannfræði</a></li></ul>
    </div>
    



  </section>

</article>



<hr class="aux">
</section>


<footer>

<nav id="pages">
<h1>Aðrar síður á Hugsandi</h1>
<ul>

<li><a href="/hugsandi-vefrit/ritsafn/">Ritsafn</a></li>



<li><a href="/hugsandi-vefrit/ritstjornarstefna-hugsandi/">Ritstjórnarstefna</a></li>

</ul>
<hr class="aux">
</nav>

<div class="info">
ISSN: <a href="//www.issn.org/">1670-6668</a>.
</div>

</footer>

</div>

</body> 
</html>
