<!DOCTYPE html>
<html lang="is"> 
<head>
  <title>Kæri námsmaður, þú átt von á barni – Hugsandi</title>
  <meta charset=UTF-8>

  <link rel="start" href="/hugsandi-vefrit/" title="Hugsandi"> 
  <link rel="index" href="/hugsandi-vefrit/" title='Hugsandi'>
  <link rel="stylesheet" href="/hugsandi-vefrit/theme/style.css">
  <link rel="alternate feed" type="application/rss+xml"  href="/feed/">
  <link rel="alternate feed" type="application/atom+xml" href="/feed/atom/">

  <meta name="viewport" content="width=device-width, initial-scale=1.0, viewport-fit=contain">
  <meta name="theme-color" content="#ffffff">
  <meta name="referrer" content="always">
  <meta name="robots" content="index, follow">
  <meta property="og:site_name" content="Hugsandi">
  
<meta name="title" content="Kæri námsmaður, þú átt von á barni – Hugsandi">
<meta property="og:title" content="Kæri námsmaður, þú átt von á barni – Hugsandi">
<meta property="twitter:title" content="Kæri námsmaður, þú átt von á barni">
<meta name="description" content="Þegar fréttir fást um að ungviði sé á leið í heiminn er margt sem flýgur gegnum hugann. Hjá þeim sem ekki …">
<meta property="og:description" content="Þegar fréttir fást um að ungviði sé á leið í heiminn er margt sem flýgur gegnum hugann. Hjá þeim sem ekki …">
<meta name="twitter:description" content="Þegar fréttir fást um að ungviði sé á leið í heiminn er margt sem flýgur gegnum hugann. Hjá þeim sem ekki …">
<meta name="author" content="Margrét Einarsdóttir">
<meta property="article:author" content="Margrét Einarsdóttir">

<meta property="og:type" content="article">
<meta property="article:published_time" content="2006-03-09T09:00:00.000Z">
<meta property="og:image" content="/hugsandi-vefrit/articles/kaeri-namsmadur-thu-att-von-a-barni/100.jpg">


</head>

<body class="single">
<div id="top">

<header>
<h1><a href="/hugsandi-vefrit/" rel="home">Hugsandi</a></h1>
<small class="aux">&mdash; Beint í <a href="#pages">leiðarkerfi</a></small>
<hr class="aux"> 
</header> 

<section id="main">




<article id="kaeri-namsmadur-thu-att-von-a-barni" lang="is">

  <h1><a href="/hugsandi-vefrit/articles/kaeri-namsmadur-thu-att-von-a-barni/" rel="bookmark">Kæri námsmaður, þú átt von á barni</a></h1>

  
  <h2 class="subtitle">
    
      


    
  </h2>
  

  <p class="meta">
    
<span class="authors">
  
  <a href="/hugsandi-vefrit/author/margret-einarsdottir/" class="author">Margrét Einarsdóttir</a>
  
  
</span>

    <i class="aux">–</i>
    <time class="date" title="Birting" datetime="2006-03-09">9. mars 2006</time>
  </p>

  <p><img src="/hugsandi-vefrit/articles/kaeri-namsmadur-thu-att-von-a-barni/100.jpg" alt="Fóstur"></p>
<p> Þegar fréttir fást um að ungviði sé á leið í heiminn er margt sem flýgur gegnum hugann. Hjá þeim sem ekki höfðu planað slíka uppákomu gætu fyrstu viðbrögð gætu verið eitthvað á borð við undrun og jafnframt sigurtilfinningu og sjálfsánægju með að genin muni lifa áfram. Gleði, kvíði og jafnvel taugaáfall. Hvað verður um námið? Hinar dýrmætu framtíðaráætlanir og skipulag verða fyrir algjöru raski. Kemst ég á vinnumarkaðinn þegar ég ætlaði mér, verð ég skuldum vafin að eilífu? Er þetta rétti tíminn, þegar fyrirlestrar, bókhlöðudvöl og verkefnasmíði einkenna mína tilveru?</p>
<p>Þegar stúdentar taka ákvörðun um að óvænti gesturinn sé velkominn þurfa þeir margir að endurskoða námáætlun sína, kannski jafnvel að fresta útskriftum og riðla þannig mögulegum framtíðaráætlunum sem höfðu reynst erfið ákvörðun út af fyrir sig. Hin barnshafandi kona gæti skyndilega átt í erfiðleikum með að sækja þau námskeið sem hún væri nú þegar byrjuð í vegna fylgikvilla fyrsta trímesterisins og fær enga náðun aðra en að þurfa vinsamlegast að koma með læknisvottorð fyrir hvert skipti sem hún missi af. Áhyggjur af kröppum efnahag gætu skotið upp kollinum ásamt vangaveltum um lánasjóðsmál og efasemdum um hvort námsmenn fái styrk og stoð til barneigna þar sem erfinginn er ekki ókeypis.</p>
<p>Þegar hin barnshafandi kona þarf að þreyta próf fær hún ekki sérmeðferð nema með því að óska eftir úrræðum hjá starfsfólki námsráðgjafar eða tala við yfirsetu fólk á prófstað þegar við á. Þau úrræði sem í boði eru að fá að sitja nærri dyrum í almennum prófstofum en ekki fæst lengdur próftími. Ef prófið er þreytt á síðustu vikum meðgöngunnar getur konan lagt fram læknisvottorð þar sem fram kemur að heilsufar hennar sé íþyngjandi vegna sem dæmis tíðra klósettferða. Í slíkum tilfellum stendur til boða að þreyta prófið í sérstakri prófstofu þar sem tillit er tekið til þess að viðkomandi bregði sér oft fram á bað. Ekki er próftíminn lengdur í þessum tilfellum heldur sér yfirsetufólkið til þess að sá tími sem fer í klósettferðir dragist ekki frá heildartíma próftökunnar. Í undantekningartilvikum er hægt að útvega barnshafandi og lasburða konum séraðstæður í prófum en þær fá þá ekki lengdan próftíma heldur mun yfirsetufólk taka tillit til þess tíma sem ekki nýtist til próftöku vegna heilsubrests. Þessi undartekningartilvik krefjast læknisvottorðs og samráðs námsráðgjafa við viðkomandi lækni. Þó svo að þessir möguleikar séu ekki það sem þungar og þreyttar konur seint á meðgöngu sjá í hyllingum er þó gott að þeir standi til boða, og eru þeir betri en alls engir.</p>
<p>Í flestum tilvikum getur námið gengið sinn vanagang hjá verðandi mæðrum og feðrum, en þegar illa gengur af völdum þungunarinnar eru til úrræði. Nái hin barnshafandi kona ekki öllum prófum þýðir það ekki að hennar námslán séu algerlega glötuð, enda væri það alls ekki á hana bætandi. Lánasjóður íslenskra námsmanna hefur ákveðin úrræði fyrir hina títtumtöluðu barnshafandi konu og hún þarf ekki að örvænta þó svo að hún hafi ekki geta staðið sig í einu, tveimur eða jafn vel þremur prófum. Í grein 2.3.2 í úthlutunarreglum LÍN stendur m.a: &quot;Eignist námsmaður barn á námstíma er heimilt að bæta allt að 50% við árangur hans þegar lán til hans er reiknað, en með viðbótinni skal lánið þó ekki vera hærra en 75% í þessum tilfellum. Hámarkssvigrúm eykst ekki að jafnaði vegna þessa. Fæðingarvottorð liggi fyrir í þessu tilviki. Námsmanni er heimilt að nýta þetta svigrúm á þeirri önn sem fæðing á sér stað, og á næstu önn fyrir fæðingu og eftir fæðingu&quot;. Þetta svigrúm geta verðandi mæður nýtt sér til dæmis í vorannarprófum ef barnið þeirra mun fæðast á tímabilinu maí til nóvember, en verða þó að bíða með að sækja um lánið þar til barnið er komið í heiminn. Þá fyrst getur hún lagt fram fæðingarvottorð. Eins og hjá öllum öðrum námsmönnum gerir lánasjóðurinn ekki athugasemdir þó námi sé ekki lokið á tilteknum tíma heldur gildir reglan um að ljúka þurfi a.m.k. 75% námi á hverri lánaönn fyrir sig til að hægt sé að veita lán fyrir önnina.</p>
<p>Þegar fæðing fer að nálgast verða kröfur um fjárráð áþreifanlegri. Það er margt sem þarf að kaupa, notað eða nýtt, til að hægt sé að bjóða barnið velkomið í veröldina og að tilveran sé sæmilega björt. Barnavagn, barnarúm, klæðnaður, snuð pelar, taubleyjur og skiptiborð eru dæmi um muni sem nauðsynlegt er að útvega sér. Margir geta fengið slíkt lánað frá vinum og vandamönnum en það er ekki sjálfgefið. Sumir standa einir og sjálfstæðir á skjálfandi fótum og þurfa að leita til búðanna með misþykk seðlaveski. Það er því gott að hafa það á hreinu að námsmenn eiga rétt á fæðingarstyrk frá Tryggingastofnun ríkisins. Sækja þarf um fæðingarstyrk til Tryggingastofnunar ríkisins skriflega í síðasta lagi þremur vikum fyrir áætlaðan fæðingardag barns.</p>
<p>Allir námsmenn eiga rétt á fæðingarstyrk, eins og áður sagði. Skilyrði fyrir greiðslu er að jafnaði að foreldri eigi lögheimili hér á landi við fæðingu barns og að þeir hafi átt lögheimili hérlendis í 12 mánuði fyrir fæðinguna. Strax í fæðingarmánuði barnsins geta foreldrar fengið greiðslur, en þeir geta líka valið að fá þær ekki fyrr en síðar. Eftir að fyrsta greiðsla hefur fengist fást þær þar eftir samfelldar frá upphafsmánuðinum.</p>
<p>Fæðingarstyrkur foreldris utan vinnumarkaðar eða í minna en 25% starfi er 42.662 kr. á mánuði. Fæðingarstyrkur foreldris í fullu námi er 95.441 kr. á mánuði.<sup id="fnref:1"><a href="#fn:1" rel="footnote">1</a></sup></p>
<p><img src="/hugsandi-vefrit/articles/kaeri-namsmadur-thu-att-von-a-barni/101.jpg" alt="Krakkar"></p>
<p>Þegar blessað barnið lítur dagsins ljós verður draumurinn og ímyndunin að veruleika. Þegar þetta litla ósjálfbjarga kríli er komið í hendur foreldranna er það loksins áþreifanlegt og allt hið nauðsynlega barnadótarí orðið notanlegt. Það kemur kannski fyrst núna í ljós að það þarf víst að ganga um með barnavagninn og að það er ekki létt að koma honum upp og niður nokkrar hæðir oft á dag. Aðstaðan fyrir námsmenn sem stofnað hafa fjölskyldu krefst breytinga, umhverfið þarf að taka tillit til umfangs og umstangs sem fylgir barninu. Fyrir slíku er gert ráð hjá fjölskylduíbúðum Stúdentagarðanna, sem betur fer. Stúdentagarðar bjóða upp á íbúðir fyrir fjölskyldufólk hvort sem það eru einstæðir foreldrar eða par með barn, jafnvel börn. Þessar íbúðir eru á Hjónagörðum og Vetrargörðum og geta allir námsmenn sótt um þær á vefsvæði Stúdentagarðanna.</p>
<p>Þegar fjölskyldan hefur komið sér fyrir í íbúð á Stúdentagörðunum, keypt bleyjur fyrir fæðingarstyrk og tíminn fengið að líða er gott að hafa í huga að barnið verður ekki alltaf slefandi ósjálfbjarga knúsidýr og að senn þurfi foreldrarnir að snúa aftur í skólann af fullum krafti. Félagsstofnun stúdenta rekur þrjá leikskóla. Sólgarður og Efrihlíð eru opnir allan ársins hring og eru með lengri opnunartíma þegar próf standa yfir í Háskóla Íslands. Þegar kemur að innritun í þessa tvo leikskóla þá er engin sérstök forgangsröðun. Mánagarður er hins vegar í eigu Reykjavíkurborgar og FS og því gilda aðrar reglur um hann. Ef barnið fær ekki pláss á neinum fyrrnefndra leikskóla geta foreldrar snúið sér að Leikskólum Reykjavíkur.<sup id="fnref:2"><a href="#fn:2" rel="footnote">2</a></sup></p>
<p>Að mörgu þarf að hyggja í þessu spennandi ferli og greinilegt er að það ganga fjölmargir námsmenn í gegnum það. Hvort sem barnseignir á námsárum valdi töfum og erfiðleikum eða ekki, þá eiga þær við. Námsárin, starfsárin, hvaða ár sem fólk kýs að nota sem barneignarár eiga öll vel við alveg eins og þau eiga öll illa við. Það er enginn réttur tími og enginn betri tími en annar. Hvort sem barneignartíminn einkennist af námsbókum og prófkvíða eða reglulegum vinnudegi verður hann góður og lærdómsríkur vegna þess að nýtt hlutverk treður sér inn í skipulagið, hlutverk uppalandans og fyrirmyndarinnar. Gangi ykkur vel með hlutverkið, hvenær sem það kann að skjóta upp kollinum!</p>


  
  <div class="footnotes">
  <hr>
  <h4 id="tilvisanir">Tilvísanir</h4>
  <ol start="1">
  
    <li id="fn:1">
      Til að nám geti talist fullt þarf námsmaðurinn að hafa verið í 75-100% námi samfellt í að minnsta kosti sex mánuði á síðustu 12 mánuðum fyrir fæðingu barns. Við umsókn um fæðingarstyrk þarf að sýna fram á námsframvindu. Þar er heimilt að greiða móður fæðingarstyrk námsmanna þótt hún uppfylli ekki skilyrði um viðunandi námsárangur, komi það fram að hún hafi ekki getað stundað nám á meðgöngu af heilsufarsástæðum. Skilyrði fyrir slíkri meðferð er að móðirin hafi verið skráð í nám og fengið greidda sjúkradagpeninga sem námsmaður eða verið á biðtíma eftir þeim.
      <a href="#fnref:1" rev="footnote">↩</a>
    </li>
  
    <li id="fn:2">
      Nemendur í lánshæfu námi geta fengið undanþágu frá skilyrði um lögheimili hjá Leikskólum Reykjavíkur, en þá þurfa þeir að framvísa skólavottorði og staðfestingu frá heimasveitarfélagi um greiðslu óski þeir hennar.
      <a href="#fnref:2" rev="footnote">↩</a>
    </li>
  
  </ol>
  </div>
  


  <section class="meta">
    

    
    <div class="categories">
      <h4>Flokkar</h4>
      <ul>
        <li><a rel="cat" href="/hugsandi-vefrit/flokkur/haskolanam/">Háskólanám</a></li>
        <li><a rel="cat" href="/hugsandi-vefrit/flokkur/samfelag/">Samfélag</a></li></ul>
    </div>
    



  </section>

</article>



<hr class="aux">
</section>


<footer>

<nav id="pages">
<h1>Aðrar síður á Hugsandi</h1>
<ul>

<li><a href="/hugsandi-vefrit/ritsafn/">Ritsafn</a></li>



<li><a href="/hugsandi-vefrit/ritstjornarstefna-hugsandi/">Ritstjórnarstefna</a></li>

</ul>
<hr class="aux">
</nav>

<div class="info">
ISSN: <a href="//www.issn.org/">1670-6668</a>.
</div>

</footer>

</div>

</body> 
</html>
